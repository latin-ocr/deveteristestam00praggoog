24

De dialectis vero Aramaeis nostra aetate multum est dis·
putatum, praecipue in disceptationem res est vocata , utrum

’ Chaldaeus et Syriacus sermo idem esset an tantum aliqua

ex parte inter se congruerent, qua de re fusius uberiusve fa-
cere verba hic non est locus. Pro certo quidem potest ha-
beri, discrimina, quae in grammatica, vocalibus, litteris inter-
cedunt, antiquitus, si non nulla, tamen parva fuisse ¹), quae
fortasse profecta sunt ex enuntiatis regionibus quibusdam
magis familiaribus, nec parvum contulit ad illa discrimina
augenda vis linguarum Graecae et Hebraeae, imprimis quum
litterae Assyriae vel quadratae, quae linguae Aramaeae
propriae fuerant, ad Hebraicum quoque coeptae essent
usurpari ²).

His breviter praemissis redeamus nunc ad propositum
nostrum et quibus temporibus Simplex Nostra nata sit, illu-
stremus. Paucis iam supra monuimus, post exsilium Babylo-
’ nium fines sermonis Hebraici magis magisque esse cohibitos.
Quum vero Esra et Nehemia Mosaicis legibus institutisque
populum vellent devinctum destrictumque, hae leges sermone
omnibus noto, i. e. Aramaeo, exprimerentur erat necesse 3).
Primum quidem interpretatio ad locos fortasse difficiliores
spectabat, aut ad verba, quae peculiariter debebant intellegi.
Ita Targumim quaedam exstiterunt, quae ne Pentateuehum
quidem integrum continuerunt, nedum totam Scripturam Sacram.
Fuisse quidem Paraphrases et interpretationes contextus re-
citandi, nec cogitari posse de propria versione, apparet. Quum
vero sermo Hebraious in dies magis usurpari desineretur,
Aramaeus inveterasceret, Libri Sacri plus minusve in usum
vulgarem abirent, Halachicae Hagadicaeque explicationes
emergerent, Targumim etiam atque etiam sunt amplificata,
munusque interpretum , qui :umatum vocantur , ortum est, ,
qui non arbitraria usi ratione, sed ea, quae tum erat norma,

1) Argumentationem hujus rei vid. Bleek: Einleitung ete. 1870
pag. 56 seqq. cf. Noeldeke et Merx Z. D. M. G. 1868 pag. 271 ff.

2) Cf. Esra IV, 7, 17.

3) cf. Nehemia 8, 8.

