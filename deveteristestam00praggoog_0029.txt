23

guae) est inditum ¹), quae esset contraria Graecae. Atque
sut plebs linguam illam habebat vernaculam, eamque Graecae
tamquam peregrinae et profanae praeferebat, ita Judaeo- ’
Christiani initio quadam cum pertinacia dialectum Aramaeam
retinebant 2).

Similis vero condicio erat in reliquis Orientis terris.
Graeca quidem lingua multifariam erat cognita3 vulgus vero
Aramaeam ubivis in amore ac deliciis habebat. Graeca lin-
gua maxime vigebat in urbibus, quae multitudine et opulen-
tia excellebant, ubi plerumque Graeci graviter erant seiuncti
a SyriS, nec raro contentiones dissensionesque inter se age-
bant. Sed accuratius de singularum regionum sermone dis-
serere liceat. In Babylonia quidem et in regionibus ad
Euphratis ostium sitis, ubi inde ab exsilio multi se suaque
collocaverant Judaei , Aramaeus sermo J osepho vivo praeva-
lebat, paucique Graeci passim terram incolebant3 Seleucienses
in Syros et Graecos erant divisi, cum illis faciebant J udaei,
eodemque utebantur idiomate. Atque Graecorum impetus ut
vitarent, Judaei se contulerunt Naardam aut Nisibin ³), quae
urbs laude litterarum II et III saec. Christian. non mediocri-
ter florebat 4)3 Edessae sermo Syriacus solummodo vigebat
— Ephraemi tempore dialectus Edessena optimum habebatur
exemplar —3 Adiabenes numerus Judaeorum erat magnus,
postquam Izates rex ad Judaeorum religionem est conversus.
Damasci transitiones fiebant permultae ad Judaeos, imprimis
feminarum ⁵). Ubivis J udaei linguam Aramaeam suam redde-
bant, seque accommodabant Syris quam maxime 6).

1) Paulus et J esus ad plebem Aramaice concionati sunt, quae
lingua »Ἑβραϊστία appelatur in N. Τ. Of. infra.

2) Testis est Evangelium Nazaraeorum et Ebionitarum »He-
braice« scriptum. ’ ’

3) Of. Joseph. antiqq. XVIII, 1, 1-9,

4) Nisibi postea quoque lingua Syriaca sola vigebat, aut certe prae-
valebat , cum Ephraemus Nisibensis Graeci sermonis esset imperitus„

5) JOS. de bello Jud. II, 20, 2.

6) Antiochiae, qua in urbe Graeca lingua in communem usum

abierat, J udaeorum pars Aramaeam retinebat.

