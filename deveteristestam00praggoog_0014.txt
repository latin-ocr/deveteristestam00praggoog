8

rarumque Christianarum sectarum, exceptis Syris ac praeser-
tim Orientalibus‚ siquidem eorum exemplar, quod simplex
vocant, quia in eius versione elegantiarum ratio habita non
sit, consentit cum exemplari Judaeorum. Occidentales autem
duas habent versiones, Simplicem, quae ex Hebraico in Sy-
riacum translata est post adventum Domini Christi tempore
Adaei Apostoli, vel, ut alii dicunt, tempore SalomoniS, filii
navidis, et Hirami“.

Quae narrationes a viris doctis superiorum aetatum ultro
receptae, a recentioribus tamquam fictae et fabulosae sunt
abiectae 1). Wichelhaus 2) vero primus accuratius inquisivit
utrum —- qua in re omnes illi scriptores consentiunt — Ab·
garo rege Scriptura Sacra, saltem aliqua ex parte, in sermo-
nem Syriacum- conversa esset magnaque cum doctrina Abga-
' rum in fabulis Christianis eundem esse atquc Izatem Adia-
benensem, de quo Josephus multa memoriae prodit, demon-
strare studuit 3). Argumentatio vero Wichelhausii, quod
tam blanda est ac nova, ut facile cum Perlesio eam am·

1 plectam, operae pretium visum est sine ira et studio rem

examinare. Abgari quidem cognomen apud reges Edessenos
tritissimum, semel in principe Adiabenensi deprehendimus 4).
Atque Moses Chorenensis (rerum Armeniarum scriptor V saec.)
multa de fabularum Christianarum Abgaro retulit, quae mire
cum Josepho de Izate verba faciente concinunt. Mose autem
auctore, Abgari patri nomen erat Ardsamus sive Arsamus‚
qui idem Monobazus appellabatur, uxori (P) eius Helena, cuius
sepulcrum Hierosolymis erat magnificentissimum3 in aula vero
regia permulti versabantur homines Judaei‚ inter quos ma-
xime excellebat Enanus. J osephus rursus narrat, Izatem pa· ⁷
rentibus esse usum Monobazo et Helena, quae Hierosolymis
sepulcrum· suum exstruendum curaverit ⁵)3 regem ipsum Ana-

1) Of. Berthold, Einleitung etc. 594, Eichhorn 476 seq.

2) l. 1. 97-113.

3) Idem iam Whistonii fratres , editores Mosis Chorenensis
coniectaverunt.

4) Dio Cass, Ι, 74.
5) JOS. antiqq. XX, 4, 3,.

