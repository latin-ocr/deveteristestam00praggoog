29

exiguo intervallo interposito, canonicam fere consequeretur
dignitatem, in diesque magis exemplar Hebraicum repelleret,
ita ut Palaestinensis Librorum Sacrorum interpretatio tantum in
vitae usu aliquid valeret apud J udaeos Aegyptios, nihil vero
ponderis haberet ad versionem ipsam, (cf. Greiger l. 1. 161)
Simplicis Nostrae condicio prorsus alia fuit. In Palaestina
quidem, quod versionem litteris consignari, ne forte in
canonicam abiret consuetudinem, vetitum erat, Targumim
quolibet tempore mutabantur et emendabantur. Idem accidit
Simplici 1), cuius rei causae hae fuerunt: primum quidem,
quum necessitudo Aramaei et Hebraei sermonum artissima
contextum sacrum non sineret removeri, Pesch. nusquam ad
tantam dignitatem est evecta, quin temporibus adaptaretur,
deinde quod commercium Syriae et Palaestinae erat magnum,
et interpretes utriusque terrae eadem fere lingua sunt usi,
natura rerum tulit, ut Pesch. a norma interpretandi Hieroso·
lymitana, quae vigebat, aliquatenus penderet3 quae res etiam
quarundam proprietatum , quae nobis occurrunt in Simplice,
dissipat caliginem. Versio quidem Nostra sermone Aramaeo
occidentali, qui dicitur, composita, multos exhibet Chaldaismos
ab ingenio linguae Syriacae alienos, qui sine dubio prioris
usus reliquiae sunt habendi ²). Aramaea vero dialectus an-

1) Pentateuchus ad praelectiones synagogicas destinatus , pri-
mumque translatus ratione unitatis habita ‚ hoc colore in Pesch.
nostra plane caret. Quod vero Genesis Simplicis magnam cum
LXX interpp. versione habet similitudinem, quae in reliquis Pen-
tateuchi libris fere nulla est, Perles Geneseos auctorem alium
vult: quae sententia per se quidem non est probabilis, quia omnes
Pentateuchi partes pariter ad usum synagogicum adhibebantur.
Res autem optime explicari videtur eo , quod Genesis, quae non
continebat interpretationes HalachicaS, magis reliquis libris pristi-
nam servavit indolem, hi autem leges Halachicas paullatim ortas
acceperunt vehementerque a statu priore discesserunt. Idem de-
monstrant Turgumim ad Pro verbia et Ezechielem, quae nihil aliud

sunt nisi Simplex multifariam aucta et mutata.
2) Velut A.. vocabulum , —- crux interpretum, qui ad singu-

